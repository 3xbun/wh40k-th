---
{"dg-publish":true,"dg-permalink":"Core Rules/Core Concept","permalink":"/Core Rules/Core Concept/","created":"2023-12-16T04:35:42.183+07:00","updated":"2023-12-14T19:19:33.820+07:00"}
---


> [!TIP]- บทนำ
> ในหน้านี้จะเป็นบทนำให้คุณได้รู้จักกฏต่าง ๆ ที่คุณจะได้พบเจอในกฏหลักและในส่วนอื่น ๆ นอกเหนือจากนั้น ภาพรวมนี้จะเป็นพื้นฐานของกฏในเกม Warhammer 40,000 และยังสำคัญมากในทุก ๆ การต่อสู้

> [!EXAMPLE]- ภารกิจ
> ในการเล่นเกม Warhammer 40,000 ก่อนอื่นคุณต้องเลือกภารกิจ ภารกิจจะบอกคุณถึงวิธีการจัดเตรียมกองทัพและสนามรบของคุณและนํากองทัพของคุณไปวางบนโต๊ะ นอกจากนี้ภารกิจจะบอกให้คุณรู้เกี่ยวกับกฎพิเศษที่ใช้กับการต่อสู้ และ (ที่สําคัญที่สุด!) สิ่งที่คุณต้องทําเพื่อคว้าชัยชนะคุณสามารถอ่านข้อมูลเกี่ยวกับภารกิจเพิ่มเติมได้ที่[[ภารกิจ\|ภารกิจ]]

> [!EXAMPLE]- กองทัพ
> ผู้เล่นแต่ละคนในเกม Warhammer 40,000 จะควบคุมกองทัพ Citadel miniatures ซึ่งต่อไปนี้จะเรียกว่า “โมเดล” และภารกิจที่คุณเลือกจะแนะนําคุณว่าควรจัดเตรียมกองทัพของคุณให้มีแต้มเท่าไหร่
> - กองทัพ: โมเดลทุกตัวอยู่ภายใต้คําสั่งของคุณ
>
> **ยูนิต**
> โมเดลในเกมนี้จะเคลื่อนที่และต่อสู้เป็นกลุ่มต่อจากนี้จะเรียกว่า “ยูนิต” ยูนิตสามารถมีโมเดลตั้งแต่หนึ่งตัวขึ้นไปที่มาจากหนึ่ง Data Sheet (ดูได้จากด้านล่าง) โมเดลและยูนิตจากกองทัพเดียวกันจะเรียกว่าโมเดล/ยูนิตที่เป็นมิตร โมเดลและยูนิตจากกองทัพฝายตรงข้ามจะเรียกว่าโมเดล/ยูนิตของศัตรู หากกฎใดๆ มีผลกับ 'โมเดล' หรือ 'ยูนิต' โดยไม่ได้ระบุว่าเป็นมิตรหรือศัตรูกฎนั้นมีผลกับทุกโมเดลหรือทุกยูนิต โดยไม่คํานึงว่าจะเป็นโมเดล/ยูนิตจากกองทัพของใคร
> - **ยูนิต:** โมเดลตั้งแต่หนึ่งตัวขึ้นไปจาก Data Sheet เดียวกัน
> - **โมเดล/ยูนิตที่เป็นมิตร:** โมเดล/ยูนิตที่มาจากกองทัพฝายเดียวกัน
> - **โมเดล/ยูนิตของศัตรู:** โมเดล/ยูนิตที่มาจากกองทัพของฝายตรงข้าม
> 
> **แผ่นข้อมูล - DATA SHEETS**
> ข้อมูลพื้นฐานและความสามารถของโมเดลภายในเกมจะระบุไว้ใน Data Sheet ของ แต่ละยูนิตจะมี Data Sheet เป็นของตัวเอง คุณจะต้องมี Data Sheet ของ ทุกยูนิตที่อยู่ในกองทัพของคุณ คุณสามารถหาข้อมูลเพิ่มเติมเกี่ยวกับ Data Sheet ได้ที่[[แผ่นข้อมูล\|แผ่นข้อมูล]]
>
> **คําสำคัญ - KEYWORDS**
> ทุกๆ Datasheet จะมีรายการคีย์เวิร์ด ซึ่งแบ่งออกเป็นคํา Faction keywordsและคีย์เวิร์ดอื่นๆ Other keywords คีย์เวิร์ดของ Faction สามารถใช้เพื่อช่วยให้คุณตัดสินใจว่าจะนําโมเดลใดบ้างเข้ามาใส่ในกองทัพของคุณ แต่โดยทั่วไปแล้ว ชุดคีย์เวิร์ดทั้งสองชุดจะมีหน้าที่เหมือนกัน ในกรณีนี้ **คีย์เวิร์ดที่เป็นตัวหนา** บางครั้งอาจเชื่อมโยง(หรือ "แท็ก" โดย) กับกฎ เช่น กฎอาจระบุว่าใช้ได้กับยูนิต **Infantry** ซึ่งหมายความว่าใช้ได้เฉพาะกับยูนิตที่มีคีย์เวิร์ด **Infantry** ใน Datasheet ของตนเท่านั้น การใช้พหูพจน์ (หรืออื่นๆ) ของคีย์เวิร์ดจะไม่มีผลต่อยูนิตที่กฎนั้นๆ ใช้ได้

> [!EXAMPLE]- การเชื่อมโยงกันของยูนิต
> ยูนิตที่มีโมเดลมากกว่าหนึ่งตัวต้องอยู่ใกล้กันและทําการเคลื่อนที่แบบต่างๆ เป็นกลุ่มเดียวกัน โดยโมเดลทั้งหมดจะต้องอยู่ใกล้กับโมเดลอื่นที่ิอยู่ในยูนิตเดียวกันอย่างน้อยหนึ่งตัวภายในระยะ 2 นิ้ว ของแนวนอนและ 5 นิ้วของแนวตั้ง แต่ถ้าหากยูนิตใดที่มีโมเดลตั้งแต่ 7 ตัวขึ้นไป โมเดลทั้งหมดจะต้องวางใกล้กับโมเดลอื่นๆ ในยูนิตเดียวกันอย่างน้อยสองตัวและทําการเคลื่อนไหวใดๆ ภายใน 2 นิ้วในแนวนอนและ 5 นิ้วในแนวตั้งของสิ่งนี้เรียกว่า “UNIT COHERENCY”
> 
> หากไม่สามารถวางโมเดลได้ตามเงื่อนไขของ Unit Coherency ไม่ว่าจะด้วยเหตุผลใดก็ตาม โมเดลนั้นจะถูกทําลาย หากยูนิตไม่สามารถสิ้นสุดการเคลื่อนที่ตามเงื่อนไขของ Unit Coherency ก็จะไม่สามารถทําการเคลื่อนที่ได้และโมเดลของยูนิตนั้นจะถูกนํากลับไปยังตําแหน่งก่อนหน้า
> 
> ทุกครั้งก่อนจบเทิร์น ผู้เล่นแต่ละคนจะต้องนําโมเดลบางตัวออกจากยูนิตภายในกองทัพของตนที่ไม่อยู่ในเงื่อนไขของ Unit Coherency จนกว่าจะเหลือเพียงโมเดลที่ตรงตามเงื่อนไข
> 
> ยูนิตที่ตรงตามเงื่อนไข Unit Coherency ยังคงอยู่ในการเล่นได้และโมเดลที่ถูกนําออกจากสนามด้วยวิธีนี้จะถือว่าถูกทําลาย และโมเดลเหล่านั้นจะไม่ใช้ความสามารถใดๆ ที่มีผลบังคับใช้เมื่อโมเดลถูกทําลาย
> - **Unit Coherency:** ภายใน 2 นิ้วในแนวนอนและ 5 นิ้วในแนวตั้ง จาก:
> 	- โมเดลอื่นอย่างน้อยหนึ่งตัวจากยูนิตเดียวกัน (ยูนิตที่มีโมเดล 2-6 ตัว)
> 	- โมเดลอื่นอย่างน้อยสองตัวจากยูนิตเดียวกัน (ยูนิตที่มีโมเดล 7 ตัวขึ้นไป)
> - ทุกครั้งก่อนจบเทิร์น ถ้ายูนิตใดไม่อยู่ในเงื่อนไขของ Unit Coherency ผู้เล่นจะต้องนําโมเดลของตัวเองออกจากสนามจนกว่ายูนิตนั้นจะอยู่ในเงื่อนไขของ Unit Coherency อีกครั้ง
> 
> ![unit-coherency.png](/img/user/_imgs/unit-coherency.png)

> [!EXAMPLE]- ระยะต่อสู้
> Engagement Range แสดงให้เห็นถึงขอบเขตการตอบโต้ต่อภัยคุกคามของโมเดลแต่ล่ะตัว ถ้าหากมีโมเดลใดก็ตามอยู่ใกล้กับโมเดลของศัตรูภายในระยะ 1 นิ้วในแนวนอนและ 5 นิ้วในแนวตั้งโมเดลและยูนิตเหล่านั้นจะอยู่ภายใน Engagement Range ของกันและกัน
> 
> โมเดลไม่สามารถวางหรือทําการ Normal-Move, Advance หรือ Fall-Backเข้ามาภายใน Engagement Range ของโมเดลของศัตรูใดๆ ได้ หากโมเดลใดไม่สามารถทําตามเงื่อนไขนี้ ไม่ว่าด้วยเหตุผลใดก็ตาม โมเดลนั้นจะถูกทําลาย
> - **Engagement Range:** ภายในระยะ 1 นิ้วในแนวนอนและ 5 นิ้วในแนวตั้งของโมเดลแต่ล่ะตัว
> - โมเดลไม่สามารถวางหรือทําการ Normal Move, Advance หรือ Fall-Back เข้ามาภายใน Engagement Range ของโมเดลศัตรูใดๆ ได้

> [!EXAMPLE]- สนามรบ
> การต่อสู้ใน Warhammer 40,000 จะใช้เป็นสนามรูปสี่เหลี่ยมผืนผ้าสามารถใช้พื้นใด ๆ ก็ได้ที่สามารถวางโมเดลได้ เช่น โต๊ะอาหารหรือพื้นห้องและภารกิจต่างๆ จะแนะนําคุณเกี่ยวกับขนาดของสนามรบที่ต้องการ
> 
> **TERRAIN FEATURES (ภูมิประเทศ)**
> 
> แนวรบใน Warhammer 40,000 สามารถใช้โมเดลจาก Warhammer 40,000 โมเดลเหล่านี้เรียกว่า Terrain เพื่อแยกความแตกต่างจากโมเดลที่ประกอบขึ้นเป็นกองทัพ Terrain จะถูกวางไว้บนสนามรบก่อนเกมจะเริ่มต้น คุณสามารถหาข้อมูลเพิ่มเติมเกี่ยวกับ Terrain ได้ที่ [[ภูมิประเทศ\|ภูมิประเทศ]]
> 
> เว้นแต่ภารกิจที่คุณกําลังเล่นระบุให้ทําอย่างอื่นนอกเหนือจากนี้คุณควรสามารถสร้างสนามรบที่น่าตื่นเต้นได้โดยใช้ Terrain Features จากคอลเล็คชันของคุณ

> [!EXAMPLE]- การวัดระยะทาง
> ระยะทางใน Warhammer 40,000 จะใช้หน่วยวัดเป็นนิ้ว (") คุณสามารถวัดระยะทางได้ทุกเมื่อที่คุณต้องการ
> 
> เมื่อต้องวัดระยะห่างระหว่างโมเดล ให้วัดระยะระจากจุดที่ใกล้ที่สุดจากฐานโมเดลตัวแรกไปยังจุดที่ใกล้ที่สุดของฐานโมเดลตัวที่สองที่คุณกําลังวัด หากโมเดลไม่มีฐานให้วัดระยะจากจุดที่ใกล้ที่สุดของส่วนใดส่วนหนึ่งของโมเดลแทน
> 
> ถ้ากฎบอกว่า 'ภายใน' ระยะทางที่กําหนด จะใช้ในระยะทางใดก็ได้ที่ไม่เกินจากระยะทางที่กําหนด ตัวอย่างเช่น ภายในระยะ 1 นิ้วหมายถึงระยะทางใดๆที่อยู่ห่างออกไปไม่เกิน 1 นิ้ว

> [!EXAMPLE]- การกําหนดการมองเห็น
> Warhammer 40,000 ใช้การมองเห็นจากสายตาจริงๆ เพื่อกําหนดการมองเห็นระหว่างโมเดลต่างๆ ในการตรวจสอบการมองเห็น ให้เล็งผ่านตัวโมเดล โดยเล็งจากด้านหลังโมเดลที่ใช้มอง สําหรับวัตถุประสงค์ในการกําหนดการมองเห็น โมเดลที่ใช้ในการเล็งสามารถมองทะลุผ่านโมเดลตัวอื่นๆ ภายในยูนิตของมันได้และฐานของโมเดลก็นับเป็นชิ้นส่วนหนึ่งของโมเดลนั้นๆ ด้วย
> 
> **MODEL VISIBLE (มองเห็นโมเดล)**
> 
> ถ้าหากชิ้นส่วนใดๆ ของโมเดลสามารถมองเห็นได้จากเล็งผ่านโมเดลที่ต้องการจะโจมตีหรืออื่นๆ หมายความว่าโมเดลที่มองมาสามารถมองเห็นโมเดลเป้าหมายนั้นได้
> 
> ![model-visible.png](/img/user/_imgs/model-visible.png)
> 
> **UNIT VISIBLE (มองเห็นยูนิต)**
> 
> หากโมเดลหนึ่งตัวหรือมากกว่านั้น สามารถมองเห็นได้ทั้งตัวจากโมเดลที่ใช้เล็งมา หมายความว่าโมเดลที่มองมาสามารถมองเห็นยูนิตของโมเดลเป้าหมายนั้นได้เช่นกัน
> 
> ![unit-visible.png](/img/user/_imgs/unit-visible.png)
> 
> **MODEL FULLY VISIBLE (มองเห็นโมเดลได้อย่างสมบูรณ์)**
> 
> หากทุกส่วนของโมเดลเป้าหมายสามารถมองเห็นได้ทั้งตัวจากการเล็งผ่านชิ้นส่วนใด ๆ ของโมเดลที่มองมาโดยไม่มีภูมิประเทศหรือโมเดลอื่นๆ ของศัตรูมาบดบังการมองเห็นชิ้นส่วนใดชิ้นส่วนหนึ่งของโมเดลเป้าหมายหมายความว่าโมเดลที่มองมาสามารถมองเห็นโมเดลเป้าหมายได้อย่างสมบูรณ์
> 
> ![model-fully-visible.png](/img/user/_imgs/model-fully-visible.png)
> 
> **UNIT FULLY VISIBLE (มองเห็นยูนิตได้อย่างสมบูรณ์)**
> 
> ถ้าโมเดลทุกตัวในยูนิตเป้าหมายสามารถมองเห็นได้อย่างสมบูรณ์จากโมเดลที่ใช้เล็ง หมายความว่ายูนิตนั้นจะมองเห็นได้ทั้งยูนิตเฉพาะโมเดลที่เล็งมาเท่านั้นและถ้าต้องการให้แน่ใจว่าสามารถมองเห็นยูนิตเป้าหมายได้ทั้งหมดหรือไม่ โมเดลที่ใช้เล็งสามารถเล็งด้วยโมเดลอื่นๆ ในยูนิตเดียวกันที่ใช้เล็งแทนได้
> 
> ![unit-fully-visible.png](/img/user/_imgs/unit-fully-visible.png)
> 
> - **Model Visible:** หากมองเห็นชิ้นส่วนใดๆ ของโมเดลได้ จะนับว่ามองเห็นได้
> - **Unit Visible:** หากมองเห็นโมเดลใดๆ ของยูนิต จะนับว่ามองเห็นยูนิตของโมเดลนั้นด้วย
> - **Model Fully Visible:** หากสามารถมองเห็นทุกชิ้นส่วนของโมเดลได้ จะนับว่ามองเห็นโมเดลได้ทั้งตัว
> - **Unit Fully Visible:** หากมองเห็นโมเดลทุกตัวในยูนิตได้อย่างสมบูรณ์จะนับว่ามองเห็นยูนิตนั้นได้อย่างสมบูรณ์

> [!EXAMPLE]- ลูกเต๋า
> ในการเล่น คุณจะต้องใช้ลูกเต๋าหกหน้า (ซึ่งมักย่อเป็น D6) กฎบางข้อระบุไว้เป็น 2D6, 3D6 และอื่นๆ ในกรณีเช่นนี้ ให้ทอย D6 ตามจํานวนระบุแล้วนําผลลัพธ์รวมเข้าด้วยกัน
> 
> หากกฎระบุให้คุณทอย D3 ให้ทอยด้วย D6 แล้วลดผลลัพธ์ลงครึ่งหนึ่ง (ปัดเศษขึ้นเป็นจํานวนเต็ม) เพื่อให้ได้ผลลัพธ์ D3 ตามที่แสดงด้านล่าง
> 
> ![dice-results.png](/img/user/_imgs/dice-results.png)
> 
> หากกฎกําหนดให้ทอยลูกเต๋าให้ได้ผลลัพท์มากกว่าที่กําหนด เช่น ตั้งแต่ 3 ขึ้นไป มักจะย่อเป็น 3+ ในกรณีที่ผลลัพธ์ของลูกเต๋าเป็นแต้มระหว่างจํานวนตามที่กฎระบุไว้มักจะแสดงเป็นช่วง (เช่น 1-3)
> 
> **RE-ROLLS(การทอยซ้ํา)**
> 
> กฎบางข้ออนุญาตให้คุณทอยลูกเต๋าซ้ําได้ ต่อไปนี้จะเรียกว่า **Re-roll** ซึ่งหมายความว่าคุณต้องทอยลูกเต๋าบางส่วนหรือทั้งหมดอีกครั้ง หากกฎอนุญาตให้คุณทอยลูกเต๋าซ้ําที่ต้องใช้ผลรวมจากการทอยลูกเต๋าหลายลูกรวมกัน (เช่น 2D6, 3D6 เป็นต้น) คุณต้องทอยลูกเต๋าชุดนั้นทั้งหมดอีกครั้ง เว้นแต่จะระบุไว้เป็นอย่างอื่น
> 
> คุณไม่สามารถ Re-roll ได้มากกว่าหนึ่งครั้งและการ Re-roll จะเกิดขึ้นก่อนที่การใช้ตัวปรับค่า (ถ้ามี) กฎที่ใช้ผลลัพท์ของการทอยลูกเต๋าที่ "ไม่ได้ปรับค่า" ให้ใช้ผลลัพธ์ของลูกเต๋าที่มาจาก Re-roll ก่อนที่การใช้ตัวปรับค่า
> - ลูกเต๋าที่ไม่ได้ปรับค่า: ผลลัพธ์หลังจากการ Re-roll ก่อนที่จะใช้ตัวปรับแต่ง
> - ลูกเต๋าไม่สามารถทําการ Re-roll ได้มากกว่าหนึ่งครั้ง
> - คุณต้องทอยลูกเต๋าใหม่ทั้งหมดหากมีการใช้ผลลัพท์ของลูกเต๋าหลายลูกรวมกัน(เช่น 2D6)
> - Re-roll จะเกิดขึ้นก่อนการตัวปรับค่าเสมอ
>
> **ROLL-OFFS(การทอยตัดสิน)**
> 
> กฎบางอย่างสั่งให้ผู้เล่นทอยตัดสิน ต่อไปนี้จะเรียกว่า Roll-off ในการทําเช่นนั้น ผู้เล่นทั้งคู่ทอย 1D6 และใครก็ตามที่ทําคะแนนได้สูงกว่าจะเป็นผู้ชนะในการตัดสินหากเสมอกันให้ทอยใหม่อีกครั้ง ผู้เล่นทั้งสองไม่สามารถใช้ Re-roll หรือตัวปรับแต่งใดๆ ได้เมื่อทําการ Roll-off

> [!EXAMPLE]- การเรียงลําดับเหตุการณ์
> ในขณะที่เล่น Warhammer 40,000 บางครั้งคุณจะพบว่ากฎสองข้อขึ้นไปมีผลพร้อมกันหากสิ่งนี้เกิดขึ้นระหว่างการเล่น ผู้เล่นในเทิร์นนั้นจะเป็นคนเลือกลําดับของแต่ล่ะเหตุการณ์และถ้าหากสิ่งนี้เกิดขึ้นก่อนหรือหลังจบเทิร์น หรือเมื่อเริ่มเกมหรือตอนจบเกมผู้เล่นจะต้องทําการ Roll-off และผู้ที่ชนะจะเป็นผู้ตัดสินเรียงลําดับเหตุการณ์ของกฎเหล่านั้น